\chapter{SaaS e i suoi requisiti}
Prima di conoscere a fondo le tecnologie proprie della realizzazione di un SaaS, occorre essere consapevoli di quali siano le esigenze di un software di questo tipo. Ovviamente, per la sua natura, il SaaS ci pone davanti ad esigenze del tutto nuove rispetto ai tradizionali paradigmi, in quanto la modalità di accesso al sistema è del tutto nuova. Ad esempio non possiamo sapere a priori quanti utenti dovranno essere serviti dal provider in un determinato istante, o quale carico di lavoro richiederanno al sistema. Andiamo a vedere nel dettaglio quali sono i principali aspetti critici di cui tenere conto nella fornitura di un SaaS.

\section{Availability}
Il concetto di Availability è ben definito dallo standard ITU-T E.800: "E' l'abilità di un sistema di essere in uno stato che soddisfa un determinato requisito, in determinati istanti di tempo, assumendo che le risorse a lui necessarie siano disponibili." 

\paragraph{}
Dobbiamo tenere conto inoltre che l'Availability rappresenta la porzione di tempo in cui il sistema si comporta secondo le proprie specifiche. Va tenuto in considerazione che, quando si verifica un fallimento, al tempo di non-Availability si aggiunge il tempo per porre rimedio al fallimento e far ripartire il sistema. 

\section{Reliability}
La Reliability è definita anch'essa dalla International Telecommunications Union (ITU-T) recommendations E.800, come segue: "E' l'abilità di un sistema di soddisfare una funzione richiesta, sotto determinate condizioni e per un certo intervallo di tempo". La Reliabiity è un concetto affine all'Availability, con la differenza che la Reliability si riferisce all'abilità del sistema di compiere i suoi scopi durante un'intervallo di tempo, e non un istante preciso. Essa infatti si quantifica con una probabilità.

\section{Dependability}
I concetti di Availability e Reliability si possono astrarre insieme nel concetto di Dependability. Esso consiste proprio nella capacità di un sistema di fare in modo che si possa "dipendere" da esso, ossia di mostrarsi affidabile ai propri utilizzatori. Come possiamo notare la Dependability è un concetto ben definito, ed ha quindi le sue metriche ben definite che permettono di quantificarlo nei vari aspetti. La Reliability stessa, può rappresentare una metrica per quantificare l'affidabilità di un sistema. Andiamo a descriverne qualcuna.


\paragraph{MTTF, Mean Time To Failure}
Misura l'intervallo di tempo tra due eventi di "Failure" nei quali il sistema non è riuscito a portare a termine il proprio compito.

\paragraph{POFOD, Probability Of Failure On Demand} 
anche questa è una probabilità. In particolare si vuole misurare la probabilità che un sistema fallisca facendo fronte ad una richiesta che gli è stata sottoposta. Differisce con l'Availability infatti perché questa misurazione si basa sulle richieste ricevute, mentre l'Availability è su base temporale. POFOD è una metrica molto importante per quei sistemi che vengono chiamati in causa raramente, ma all'interno di processi critici.


\subsection{Availability e Reliability nel contesto Cloud}
Possiamo immaginare, a questo punto, quanto sia fondamentale un'altissima Availability e Reliability per i servizi Cloud. In caso di Failure, infatti, possono potenzialmente essere coinvolti tutti gli utenti serviti dal provider che ha subito il guasto. I servizi erogati via Cloud dovrebbero essere disponibili da chiunque li richieda e da qualunque parte del mondo ventiquattro ore su ventiquattro. Ovviamente una affidabilità massima non è verosimile, ma ci si aspetta una Reliability di molto vicina al 100. Ad esempio, BlueMix dichiara una Reliability del 99,95 percento. Per rendere l'idea, una Reliability del 99,95 percento sta a significare che, sulla base annuale, il servizio può non essere disponibile per circa 4 ore. 

\paragraph{Upgrade}
Sono gli scenari di Upgrade un aspetto maggiormente critico. Come si può immaginare, molti servizi SaaS hanno bisogno di essere continuamente aggiornati e modernizzati. All'uscita di una nuova versione del software occorre che questa venga distribuita a tutti gli utenti del servizio. Distribuire un software su scala Cloud non è semplice come si possa pensare. Non si può infatti interrompere l'erogazione del servizio per far partire il processo di aggiornamento del prodotto, perché infatti questo processo può essereanche molto lungo. Occorrerà quindi adottare delle tecniche che diano l'impressione all'utente di una continuità del servizio. Vedremo nei prossimi capitoli quale strategia abbiamo adottato con BigFix SaaS. 

\section{Scalability}
Definiamo invece la Scalabilità come la capacità di un software di adattarsi all'aumento del carico di lavoro senza un decadimento delle prestazioni. Ci aspettiamo, ad esempio, che BigFix SaaS non abbia difficoltà ad operare con un numero considerevolmente alto di endpoint, quali possono essere i 250.000 client supportati dalla suite ne versione on premises. Il tutto ovviamente mantenendo gli stessi standard prestazionali che si osservano con l'interazione con pochi Endpoint. Questa qualità può essere in realtà merito di due diversi aspetti della Scalabilità:
\begin{itemize}
	\item  Scalabilità Verticale \\
	Consiste nell'incrementare le risorse del sistema, aumentando ad esempio le risorse hardware del server. SI può aggiungere RAM o CPU e rendere il sistema più performante sotto l'aumento del carico di lavoro.
	
	\item  Scalabilità Orizzontale \\
	Con la Scalabilità Orizzontale si ha un approccio diverso. Al verificarsi di un maggiore carico di lavoro non vengono incrementate le risorse di un server, ma vengono aggiunti nuovi server in parallelo, andando a formare tutti insieme un sistema unico. E' questo l'aspetto più interessante al punto di vista Cloud, ma ovviamente occorre che anche a livello software ci siano meccanismi intelligenti di ripartizione del carico nei diversi nodi che  compongono il sistema.
\end{itemize}

\paragraph{}
Ovviamente la Scalabilità Orizzontale è un aspetto centrale nel Cloud Computing. Le richieste di utilizzo di un componente software possono crescere notevolmente su scala mondiale al crescere degli utenti. Al tempo stesso le risorse di calcolo però possono essere anch'esse distribuite geograficamente in luoghi diversi e non è necessario che il sistema risieda nello stesso luogo. Introduciamo così notevole flessibilità ed agilità al sistema per far fronte alle necessità di scaling dovute dall'aumentare delle risorse richieste dagli utenti. Il tutto deve rientrare in un processo automatico di adattamento alle richieste, non possiamo pensare infatti che ci sia un intervento umano per far scalare il sistema secondo le esigenze.

\section{Monitoring}
Quello di Monitoring più che requisito andrebbe definito una necessità del Cloud Computing. La necessità di verificare che il servizio erogato dal provider si mantenga al di sopra di livelli ben stabiliti di qualità del servizio (QoS). Questi livelli vengono stabiliti con il Service Level Agreement tra le due parti. Occorre definire delle metriche e stabilire delle metodologie accurate per compiere le misurazioni, effettuando opportunamente delle medie dei valori ottenuti o calcolare picchi dei valori, come nel caso della latenza.

\paragraph{}
Tra i più significativi parametri da misurare troviamo sicuramente il tempo di latenza, il tasso di perdita dei pacchetti Ip e i disturbi sul segnale. Bisogna considerare che dal punto di vista dell'esperienza utente il sistema si presenta come un servizio unico. All'utente interessa che questo servizio gli garantisca affidabilità, facilità di utilizzo e tempi di risposta rapidi. Dietro questa astrazione sappiamo che ci sono in realtà molte componenti e spesso anche sistemi diversi che interagiscono tra loro. Il Provider deve quindi essere in grado di tracciare eventuali problemi, per risalire alla causa e individuare le relative responsabilità. E' fondamentale quindi riconoscere e tenere sotto controllo i fattori  fondamentali che determinano la qualità percepita dall'utente.




