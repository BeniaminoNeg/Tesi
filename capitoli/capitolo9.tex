\chapter{Ringraziamenti}

«Come facciamo a scoprire qual è la nostra missione?
Scalate la montagna che avete di fronte, attraversate il fiume davanti a voi.
Non possiamo sapere quale montagna scaleremo in futuro fino a quando non avremo superato quella che abbiamo di fronte.
Anche se questa	scelta vi fa soffrire, anche se non ne avete voglia o avete timore di ciò che possono pensare gli altri, scalate la montagna davanti a voi senza fuggire;
allora la vostra visuale si amplierà sempre di più.
Riuscirete a vedere molto lontano e capirete chiaramente la strada giusta da percorrere.
La distanza tra zero e uno è molto più grande di quella tra uno e cento.
Anche un viaggio di mille miglia inizia sempre da un primo passo».

\paragraph{}
Qualche anno fa mi è capitato di leggere questo discorso quando era il momento di scegliere quali fossero i miei primi passi da compiere. Ora che è terminato solo il primo dei sentieri, ripenso alla strada percorsa e mi rendo conto che non sono mai stato solo.

\paragraph{}
Ringrazio i miei nonni che mi hanno accompagnato già dai primissimi metri, che mi hanno trasmesso le radici e accompagnato nel mio futuro.

\paragraph{}
In ogni ostacolo che ho incontrato davanti a me ci sono stati sempre i miei genitori ad affiancarmi per superare ogni difficoltà, a incoraggiarmi e supportarmi facendo sacrifici per non farmi mancare nulla. In questo percorso si è unita presto a noi una piccola peste, portando un'allegra confusione!

\paragraph{}
Un grande ringraziamento va ai miei amici, con i quali ne abbiamo passate tante, ma alla fine siamo sempre tornati a casa sani e salvi (più o meno), come se non fosse successo niente.

\paragraph{}
La strada mi ha portato a proseguire il mio percorso in questa università. Indubbiamente sono stati cinque anni formanti ma soprattutto tra i più divertenti! Dalla MyShop Srl con la quale conquisteremo il mondo agli approcci aggggili dei tre profeti e bulli vari... non ho trovato dei semplici colleghi di corso, ma una classe affiatata, con la quale svolgere i progetti è un vero divertimento. Non posso inoltre non ringraziare amici e professori che mi hanno accolto a Dublino, in una esperienza breve ma ricca di avventure e soddisfazioni.

\paragraph{}
In particolar modo un ringraziamento va al professor Cicerone, per avermi accompagnato in tutto il percorso universitario facendomi appassionare all'ingegneria del software e per avermi accolto come suo relatore.

\paragraph{}
Il lavoro svolto in questo progetto di tesi non sarebbe mai stato possibile senza l'opportunità che mi è stata concessa dal team di IBM BigFix di Roma. Ho avuto la possibilità di essere ospitato in una grande famiglia e per questo non posso che ringraziare Dante, Max e tutto il team di BigFix per il loro aiuto; Marco per essere stato un attentissimo tutor e Bernardo per avermi seguito con la sua eccezionale esperienza durante tutte le attività.

\paragraph{}
Infine l’ultimo dei ringraziamenti, ma non per importanza, va a una persona che ha portato i colori sul mio sentiero da quando abbiamo iniziato a percorrerlo insieme. Una persona che mi ha dato forza per credere in me stesso incoraggiandomi a dare sempre il meglio, che sopporto ogni giorno… ma sopratutto mi sopporta ogni giorno!

\paragraph{}
Strada da fare ce n'è ancora tanta, ma guardando indietro a quella già fatta mi accorgo di non essere mai stato solo. Grazie a tutti voi!